---
title:    ops 
template: index.jade
---

## Johtajille

### Lippukunnan logo

[Helsingin Erä-Leijonien logo, rasteri (PNG), valkoinen tausta](logo/hel-logo.png)

[Helsingin Erä-Leijonien logo, rasteri (PNG), läpinäkyvä tausta](logo/hel-logo-transparent.png)

[Helsingin Erä-Leijonien logo, vektori (SVG), läpinäkyvä tausta](logo/hel-logo.svg)

### Hankintaohje

Yhdistykselle tehtävät hankinnat on helpointa maksaa laskulla. Esimerkiksi kämppävuokrat ja piirin tapahtumien osallistumismaksut sekä yhteiskuljetukset voi tilata suoraan laskulle. Ennalta määrätyt henkilöt voivat ostaa myös Partioaitasta suoraan laskulle todistamalla henkilöllisyytensä kassalla. 

Kun laskutus ei ole mahdollista, lippukunta korvaa omin rahoin tehdyt hankinnat kululaskua vastaan. Hankintoja varten on myös mahdollista saada ennakkoa rahastonhoitajalta.

Pieniä hankintoja kololle tai kokouksiin (askartelutarvikkeet, tarjoilut, ...) voi tehdä oman harkinnan mukaan. Suuremmat hankinnat hyväksyy hallitus tai LPKJ. Retkiä ja muita kalliimpia tapahtumia varten tehtävät ostot on budjetoitava etukäteen hallituksen kokouksessa.

Yhdistykselle tehtävistä ostoista ei saa kerätä henkilökohtaisia etuja esim. bonuskorteilla.

### Kululaskut

Kululasku tehdään täyttämällä [rahankäyttöselvitys](docs/rahankayttoselvitys.pdf), johon nidotaan **alkuperäiset kuitit sekä niiden valokopiot** arkistointia varten.

Mikäli lähetät useita kuitteja kerralla, liitä kuhunkin rahankäyttöselvitykseen vain samaan tapahtumaan kohdistuvia kuitteja, jotta kulut voidaan kohdistaa oikein. Kuitista tulee aina näkyä tuoterivit, eli pelkkä korttimaksun tosite ei kelpaa.

Kululaskujen lähettämiseen löytyy kololta kirjekuoria ja postimerkkejä. Kirje lähetetään rahastonhoitajalle:

```
Helsingin Erä-Leijonat ry
Surma/KTO, PL 970
00101 Helsinki
```

Toimita kululaskut mahdollisimman nopeasti ostotapahtuman jälkeen, ja viimeistään niin, että ne ehditään tilittää saman tilikauden (=kalenterivuoden) aikana.
